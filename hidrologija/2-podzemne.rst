.. _podzemne:

Филтрација подземних вода
================================

Основна величина од које се полази у теорији струјање течности кроз порозно тле је потенцијал :math:`\phi` дефинисан као

.. math:: 
    \phi = \frac{p}{\gamma} + h

где је :math:`p` притисак течности, :math:`\gamma` специфична тежина, а :math:`h` висина у вертикалном правцу мерена у односу на изабрану референтну раван. Брзина течности **q**, позната и као Дарсијева брзина, представља запремину течности која прође у јединици времена кроз јединичну површину порозне средине. Она се може изразити помоћу потенцијала :math:`\phi` релацијом која се зове Дарсијев закон:

.. math:: 
    \mathbf{q} = -\mathbf{K} \nabla \phi, 

где је **K** матрица пермеабилности која за ортотропни материал има облик

.. math:: 
    \mathbf{K} = 
    \begin{bmatrix}
    k_x & 0 & 0 \\
    0 & k_y & 0 \\
    0 & 0 & k_z 
    \end{bmatrix} 

где су :math:`k_x`, :math:`k_y` и :math:`k_z` коефицијенти пермеабилости у  одговарајућим правцима. Kомпонентни облик једначине је према томе:

.. math:: 
    q_x = -k_x \frac{\partial \phi}{\partial x}, \\
    q_y = -k_y \frac{\partial \phi}{\partial y}, \\
    q_z = -k_z \frac{\partial \phi}{\partial z}.

Сада у систем уводимо једначину континуитета. У случају стационарног струјања нестишљивог флуида, каква је вода, једначина континуитета има облик

.. math:: 
    \nabla^T \mathbf{q} = 0,

или уз коришћење Дарсијевог закона

.. math:: 
    \frac{\partial}{\partial x}\left( k_x \frac{\partial \phi}{\partial x} \right) +
    \frac{\partial}{\partial y}\left( k_y \frac{\partial \phi}{\partial y} \right) +
    \frac{\partial}{\partial z}\left( k_z \frac{\partial \phi}{\partial z} \right) = 0

У случају када се промена коефицијената :math:`k_x, k_y, k_z` са координатама може занемарити, што је најчешћи случај, једначина  се своди на

.. math:: 
    k_x \frac{\partial^2\phi}{\partial x^2} +
    k_y \frac{\partial^2\phi}{\partial y^2} +
    k_z \frac{\partial^2\phi}{\partial z^2} = 0

Коначно, ако постоји извор и/или понор, за стационарне услове, **хидродинамичка једначина** има следећи облик:

.. math:: 
    :label: eq:hidrodinamicka

    k_x \frac{\partial^2\phi}{\partial x^2} +
    k_y \frac{\partial^2\phi}{\partial y^2} +
    k_z \frac{\partial^2\phi}{\partial z^2} + \bar{Q}= 0

где је :math:`\bar{Q}` запремински флукс (извор или понор као количина течности по јединици запремине порозне средине). 

Гранични услови који се срећу у решавању проблема струјања кроз порозну средину описаног горњим једначинама приказани су на .

Они могу бити:

#. **задат потенцијал**
    .. math::
        \phi = \bar{\phi}, \qquad \text{на } \Gamma_1

#. **задат површински проток (флукс)**
    .. math::
        q_n = \bar{q} \qquad \text{на } \Gamma_2
	
#. **слободна површина**
    .. math::
        p=0, \, \phi=z, \, \frac{\partial \phi}{\partial n}=0 \qquad \text{на }  \Gamma_3

Приметимо да је на слободној површини :math:`\phi=z`. Пошто се облик слободне површине не зна, то је њено одређивање посебан задатак у овој области. И овај проблем ћемо покушати да покријемо ФЗНН методом. 
