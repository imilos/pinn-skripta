Увод
=======

Хаксли и Хоџкин су 1957. године развили биофизички модел који је био основа за сва наредна истраживања у овој области :cite:t:`huxley1957muscle`. Природа Хакслијевог модела се ослања на динамику попречних мостова, због чега је сама теорија и названа теорија попречних мостова :cite:t:`huxley1957muscle`. Хаксли је разматрао половину саркомере и сматрао је да су главе миозина за миозински филамент причвршћене помоћу еластичних веза. На :numref:`huxley1` имамо шематску репрезентацију модела, на којој се може уочити да је дебели миозински филамент фиксиран у простору за М-линију. Приликом стимулације мишића очекивано је да се миозинске главе вежу на најближе слободно место на актину, услед чега долази до формирања еластичних веза у виду попречних мостова. У том тренутку долази до генерисања активне мишићне силе.

.. _huxley1:

.. figure:: huxley1.png
    :width: 80%

    Хакслијев модела клизајућих филамената

Сила се тада преноси на актински филамент који се том приликом креће ка Z-линији. Процес формирања попречних мостова се понавља услед сталног релативног клизања
актинског филамента дуж миозинског и зависи од положаја самих миозинских глава. Том приликом, попречни мостови трпе истезања и скраћивања. Због сталног релативног
клизања филамената Хакслијева теорија се назива и теоријом клизајућих филамената :cite:t:`huxley1957muscle`. 

У случају издужења мишића, актински филамент клизи удесно, дуж миозинског филамента, који је фиксиран за М-линију. Померање главе миозина од њене усправне позиције, у правцу М-линије или Z-линије до активног места А на актинском филаменту, означено је са *x* и тумачи се као дужина попречног моста. У једном тренутку, миозинска глава може бити везана само за једно активно место актина, при чему je померање ограничено максималним померањем главе миозина, изазваним термалним флуктуацијама, *h* , тако да важи :math:`0<x<h`.Уколико дужина попречног моста постане већа од *h* , долази до раскидања ове везе између филамената. У сваком тренутку је могуће идентификовати да ли је нека миозинска глава закачена или не, и да ли том приликом формира попречни мост дужине *x*. Вероватноћа да случајно изабрана миозинска глава у тренутку *t* формира попречни мост дужине *x* из домена :math:`\Omega` , означена је са :math:`n(x,t)`. 

Вероватноћа :math:`n(x,t)` се може тумачити и као удео броја миозинских глава које су у тренутку *t* закачене на растојању *x* у односу на укупан број миозинских глава. Овај број зависи од брзине успостављања и раскидања попречних мостова, тако да се континуиран процес стварања и раскидања попречних мостова може формулисати једначином:

.. math:: 
    :label: eq:huxley1

    \frac{dn(x,t)}{dt} = \left[  1-n(x,t) \right] f(x) - n(x,t) g(x)

где су :math:`f(x)` и :math:`g(x)` редом стопе успостављања и раскидања везе између миозина и актина у јединици времена, које зависе од растојања *x*, као на :numref:`fg`. Вероватноћа успостављања везе је представљена производом удела оних миозинских глава које још увек нису закачене, :math:`1-n(x,t)`, и стопе успостављања везе, :math:`f(x)`. С друге стране, вероватноћа да се успостављена веза између актина и миозина прекине је дата као :math:`n(x,t) g(x)`. 

.. _fg:

.. figure:: fg.png
    :width: 60%

    Стопе успостављања везе, *f*, (наранџаста линија) и раскидања везе, *g*, (плава линија) између миозина и актина

Хакслијева теорија кинетике попречних мостова се може изразити коришћењем парцијалне диференцијалне једначине над доменом :math:`\Omega`:

.. math:: 
    \frac{\partial n}{\partial t} (x,t) - v \frac{\partial n}{\partial x} = \mathcal{N} \left( n(x,t), x\right), \qquad \forall x \in \Omega

где је :math:`v= -dx/dt` брзина клизања филамента актина у односу на филамент миозина (позитивна при контракцији), а

.. math:: 
    \mathcal{N} \left( n(x,t), x\right) = \left[  1-n(x,t) \right] f(x) - n(x,t) g(x)

представља брзину промене стања попречних мостова.

У циљу што реалистичнијег описа понашања мишића током издужења, Захалак је увео одређене модификације оригиналног Хакслијевог модела. Увео је минималне промене у дефиницији стопа успостављања и раскидања веза између миозина и актина, тако да је при скраћивању мишића све остало непромењено, док је при издужењу омогућио већу стопу откачињања. Ово је практично реализовано тако што је уведен Захалак фактор, :math:`f_{Zah}`, у случају када је дужина попречног моста *x*
већа од *h*:

.. math::
    :label: eq:fg

    x<0 \quad : \quad f(x)=0; \, g(x)=g_2; \\ 
    0 \le x \le h \quad : \quad f(x)=f_1 x/h; \, g(x)=g_1 x/h; \\
    x>h \quad : \quad f(x)=0; \, g(x)=f_{Zah} \, g_1 x / h 

Може се уочити да је у области :math:`x<0` дефинисана висока вредност стопе откачињања, :math:`g(x)=g_2` , како би се попречни мостови који су доспели у ову зону брзо прекинули. Постоји извесна стопа откачињања и у области :math:`0<x<h` али је мала у поређењу са негативном облашћу. 

Након завршене обуке неуронске мреже, она се може користити као замена за **метод карактеристика** објашњен у :cite:t:`svivcevic2020vivseskalni`. Овде ћемо се зауставити са објашњавањем математичког модела, а читаоца који се интересује за изучавање ове области упутити на :cite:t:`svivcevic2020vivseskalni`.
